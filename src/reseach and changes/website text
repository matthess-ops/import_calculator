Werking van de calculator
Met de invoerkosten calculator kunt u op eenvoudige wijze de invoerrechten (douanerechten), btw, inklaringskosten en andere bijkomende kosten berekenen die vaak komen kijken bij het importeren van producten uit land van buiten de Europese Unie, zoals bijvoorbeeld de Verenigde Staten van Amerika (USA), Rusland, China, Turkije of Marokko. De calculator gebruikt dezelfde formule als de douane en geeft een goed beeld van de bijkomende kosten bij het invoeren van buitenlandse producten. De calculator is met name geschikt voor het snel uitrekenen van de bijkomende kosten bij producten uit buitenlandse webwinkels.

Betrouwbaarheid eindbedrag
Het bedrag dat u uiteindelijk moet betalen bij het ontvangen van uw verzending uit het buitenland valt vaak wat hoger uit dan wat u met de calculator berekend heeft. Het verschil tussen het berekende eindbedrag en de werkelijke invoerkosten kan een verscheidenheid aan oorzaken hebben.

De vervoerder kan bijvoorbeeld extra kosten rekenen zoals voorschotkosten of extra kosten wegens een "oversized" pakket. De douane kan daarnaast ook extra heffingen opleggen bij bepaalde producten. Ook kan er een verschil ontstaan in de valuta wisselkoers die de calculator hanteert en de koersen die de bank, douane en vervoerder gebruiken. Gebruik de calculator daarom alleen als indicator voor de minimale bijkomende kosten. U dient te allen tijde het eindbedrag zelf na te rekenen en de douanerechten/invoerrechten te verifiëren in de Europese TARIC database.

Bestelbedrag
Tot €22,- worden er geen invoerrechten en BTW gerekend, vanaf €22,- tot €150,- vrij van invoerrechten maar met BTW. Vanaf € 150,- moet u altijd invoerrechten en BTW betalen. In de meeste gevallen rekenen de postbezorgdiensten geen inklaringskosten als het bestelbedrag van de te importeren goederen onder de €22,- blijft.

Invoerrechten
Standaard staat het invoerrechten percentage van de calculator ingesteld op 4,2%, het tarief voor optische/astronomische instrumenten (hobby van de auteur). Het percentage kan aangepast worden naar een waarde die van toepassing is op de goederen die u wilt invoeren. De actuele TARIC (Integrated Tariff of the European Communities) invoerrechten kunt u vinden op http://gebruikstarief.douane.nl.

Let op: de invoerrechten kunnen voor bepaalde producten hoog uitvallen. Wees er zeker van dat het invoerrechtenpercentage klopt voordat u een aankoop doet!

Inklaringskosten
De inklaringskosten zijn de kosten die het vervoersbedrijf rekent voor het afhandelen van de douane-inklaring. Het gewicht en de omvang van de verzending kunnen de inklaringskosten in sommige gevallen doen stijgen. Bij bestellingen met kleine bedragen kunnen de inklaringskosten relatief veel bijdragen aan de totale invoerkosten.

Waardes aanpassen
De calculator is geoptimaliseerd voor het berekenen van de bijkomende kosten bij het importeren van producten uit Australie, China, Hong Kong, Japan, Marokko, Noorwegen, Rusland, Turkije, het Verenigd Koninkrijk en de Verenigde Staten, maar is in principe bruikbaar voor het elk ander (niet-)Europees land. Alle waardes en variabelen zijn aan te passen door op het desbetreffende invoerveld te klikken en een nieuwe waarde in te voeren. De calculator is alleen te gebruiken bij invoer van bedrijven naar particulieren. Voor zakelijke invoer gelden andere regels welke niet door de calculator ondersteund worden.

Koers
De actuele valutakoersen worden uitgelezen van http://themoneyconverter.com en de website van de Europese Centrale Bank.